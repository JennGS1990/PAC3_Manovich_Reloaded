# PAC3: Visionant el futur amb les ulleres de Manovich 

### La hibridació entre el motor de joc SCUMM i els videojocs de Lucasfilm.


Autora:  Jennifer González Sánchez.


Data: 04/05/2022

![Cultura Digital](https://miro.medium.com/max/1400/0*9PyyNvrO2PcD3KuU.png) 



## Plantejament

Qui pensaria que arribaria el moment en què els videojocs arribessin a la nostra vida per quedar-s'hi veritat? Els nostres avis segur que mai haurien imaginat que algú pogués arribar a crear un motor com SCUMM o una aventura en la qual tu ets qui mou els fils. De fet, si preguntéssim als nostres avis que és SCUMM segur que riurien i ens dirien que has dit? No sé de què parles.  

Igual succeiria si ho expliquéssim als nostres fills o cosins petits que no van viure l'evolució dels videojocs i que ja han nascut amb la tecnologia sota el braç veritat? 
 
 Doncs perquè no explicar-los una mica d'història d'aquests dos elements perquè tothom conegui com en un moment donat van passar a una hibridació? Som-hi!


## Re-descobrint la hibridació: SCUMM

Voleu saber que és SCUMM? O millor dit, que va ser?   

Doncs es tracta d'un **motor** de joc per ordinador creat per la companyia  *Lucasfilm  Games*  al 1987, la qual es dedicava a la creació de videojocs de temàtica narrativa, en un principi abans del naixement d'SCUMM, les històries  eren totes basades en text, on els jugadors escrivien comandaments i  havien d'esbrinar les paraules correctes.  

![Imatge extreta del blog Elcondensadordefluzo](https://4.bp.blogspot.com/-6ER45k2W_bU/XIklux9ZpVI/AAAAAAAAACE/fL_4Epfoews7WASZP0ousrQ5xzz8Bl-fQCLcBGAs/s1600/Scumm.jpg)
Els creadors de Lucasfilms pretenien ampliar el món dels videojocs  afegint interaccions com assenyalar i fer clic a objectes mitjançant comandaments preestablerts. El dissenyador  *Ron Gilbert* va intentar dur a terme el joc **Maniac  Mansion** utilitzant el mètode tradicional de programació, però li va quedar clar que no era prou efectiu pel que volia crear, així que un dia l'enginyer de programari  *Chip  Morningstar*,  va recomanar a Gilbert la creació d'un nou **llenguatge** de *scripting*, i així ho va fer.   

El que va aconseguir és l'agilització del procés de creació de la gran quantitat d'elements presents en un dels seus videojocs Maniac  Mansion.  El resultat, va ser aquest motor de joc que va rebre el nom d'SCUMM (*Script Creation  Utility  for  Maniac  Mansion*).  
  
SCUMM facilitava als programadors afegir de manera eficient nous elements de joc  sense haver d'escriure codis llarguíssims del codi font. Destaca la facilitat que va aportar als desenvolupadors de videojocs de Lucasfilm d'elaborar **històries**  eliminant algunes inhibicions del procés creatiu i fent que aquesta elaboració passés a ser molt més activa com si estiguessin escrivint una pel·lícula.  
  
El que és una realitat és que aquest motor va demostrar una **versatilitat** evident el qual va fer possible que fos adaptat a altres jocs d'aventures de Lucasfilm més endavant.   

Dissenyadors i programadors com *David Fox, Aric  Wilmunder, Noah Falstein, Brian Moriarty, Tim Schafer, Dave  Grossman* i com no, *Gilbert* van utilitzar SCUMM per a jocs clàssics com  ***Zak  McKracken  and  the alien Mindbenders*** (1988), ***Indiana Jones and  the  Last  Crusade*** (1989), ***Loom*** (1990), ***The Secret of  Monkey  Island*** (1990), i una seqüela de ****Maniac  Mansion**** coneguda com a  ***Day  of  the Tentacle*** (1993).  
  
SCUMM, va ser un motor de joc tan estimat per la gent, que més endavant un altre grup de persones va crear **ScummVM**, un programa que podríem dir que sería un altre exemple d'hibridació amb SCUMM, el qual ens dona l'oportunitat  en l'actualitat de tornar  a jugar a aquells jocs que tant ens agradaven, però a més afegint jocs d'altres companyies, en total té 250 títols a la nostre disposició i el que fa és substituir els jocs executables, el que facilita jugar amb aquests en sistemes per els quals mai van ser dissenyats.  ScummVM, és una **reescriptura** completa dels executables d'aquests jocs, no és un emulador. 

 ![Wikimedia commons free license- autor WindlePoons](https://upload.wikimedia.org/wikipedia/commons/3/30/ScummVM_mit_Remastered_Theme.png)

 Entre els **sistemes** en els quals pots jugar amb aquests jocs es troben *Windows, Linux, macOS, iOS, Android, PS Vita, Switch, Dreamcast, AmigaOS, Atari/FreeMiNT, RISC OS, Haiku, PSP, PS3, Maemo, GCW Zero,* entre d'altres.



## Re-descobrint la hibridació: Videojocs-Lucasfilms

Ara, us parlaré una mica dels jocs relacionats amb SCUMM, qui els va crear, que tractaven, etc.  Bé, començarem parlant com no podria ser d'altra manera de Maniac  Mansion.  
  
**Maniac  Mansion**, és un videojoc desenvolupat per Lucasfilms  al 1987, va ser el primer d'utilitzar SCUMM, aquest joc, segueix les aventures d'en Dave Miller dins una mansió, aquest està intentant  rescatar a la seva xicota de les mans d'un científic boig controlat per un meteorit que va col·lisionar a la vora de la mansió 20 anys enrrere.  

![imatge extreta de la web transmediaparade](https://transmediaparade.files.wordpress.com/2012/08/maniac_mansion_01.png)

Aquest joc va ser creat  per *Ron Gilbert* i *Gary Winnick*, els quals van agafar la inspiració de les pel·lícules de terror amb alguns tocs d'humor i clixés típics del cinema classe B.  Els personatges del joc es basaven en personatges de cómic, cine, revistes de terror o persones conegudes pels seus creadors.  
  
Parlem ara de **Zak  McKracken  and  the  alien  Mindbenders**, un joc creat el 1988 per *David Fox* i *Matthew  Kane* de LucasFilms, va ser el segon joc que va utilitzar el motor SCUMM.  Aquest, presentava una **millora** gràfica respecte a *Maniac  Mansion*, per exemple, els personatges tenien el cap més proporcionat, a més oferia diverses solucions alternatives durant la resolució de puzles,  en lloc de respondre al jugador amb un simple *"Això no funciona"*.

![Imatge extreta de la web adventuregamers](https://cdn.nivoli.com/adventuregamers/images/screenshots/15375/zakfm30.gif)

L'aventura gràfica és entretinguda però a la vegada difícil, pots viatjar pel món a i a Mart a la vegada.  En un principi només fas servir a en **Zak**, però més endavant el joc es complica, ja que hauràs d'usar a quatre personatges diferents. Podríem dir que la principal dificultat implica fer servir molts objectes alhora i que les pistes  a vegades són molt subtils, la qual cosa fa que passin desapercebudes.  
  
**Indiana Jones and  the  Last  Crusade**, és un joc popular d'aventura gràfica similar a *Maniac  Mansion i Monkey  Island,*  va ser creat per *Ron Gilbert* de Lucasfilm l'any 1987, aquest videojoc, va ser el tercer en utilitzar SCUMM i era compatible amb els sistemes *DOS, Amiga; Atari  ST i Macintosh*.   

  ![Imatge extreta de uvejuegos.com](https://uvejuegos.com/img/guias/569/INDY0007.jpg)
 
Va ser una aventura **innovadora** que  va ampliar l'estructura tradicional afegint punts flexibles (*IQ o Cocient Indy*), aixó ens donava la opció d'acabar el joc de maneres diferents. En aquest aventura gràfica, et converteixes en el **Dr.Jones**, interactuant amb diversos personatges i visites zones de la pel·lícula fins que trobes el Sant Grial.  
   
L'any 1990 va veure la llum **Loom**, el quart en utilitzar SCUMM, un altre aventura gràfica de la mà de Lucasfilm, la idea original, va ser de *Brian Moriarty*, un antic treballador de Infocom.  

![Imatge extreta de mixcreeping.files](https://mixcreeping.files.wordpress.com/2010/07/loom3.jpg)
 
 La història del joc, tracta de **Bobbin  Threadbare** un jove membre del gremi de teixidors que des de petit ha estat educat en arts màgiques per la vella bruixa Hetchel. Quan Bobbin compleix els 17 anys, el consell de savis teixidors, estan en contra d'ell i el difamen i acusen sense motiu, l'única defensora que té és la seva bruixa protectora  Hetchel, la qual acaba postrada davant del telar màgic i serà jutjada. A partir d'aquí, el jove Bobbin, comença un viatge per enfrontar-se al **Caos** i salvar al món de les seves mans.  
  
Per últim, un joc al qual personalment li tinc un amor incondicional, ja que va formar part de la meva infància, **The Secret of  Monkey  Island,** novament creat per *Ron Gilbert* i dissenyat a la vegada per *Tim Schafler i Dave  Grossman,*. Aquest joc ocupa la posició numero cinc de la llista de jocs que van passar per SCUMM. Va veure la llum l'any 1990 i va ser un joc que va revolucionar el món dels videojocs. 
 
  ![Imatge extreta de la web computerhoy](https://cdn.computerhoy.com/sites/navi.axelspringer.es/public/styles/2400/public/media/image/2015/09/120763-secret-monkey-island-cumple-25-anos.jpg?itok=gLWYFMw8)
 
L'aventura gràfica, narra la història d'en **Guybrush  Threepwood**, un jove aspirant a pirata el qual començarà una aventura no tan fàcil com ell pensava, i plena d'obstacles, el joc té molts tocs d'humor que fan que no puguis parar de jugar  i no t'avorreixis en cap moment de la història, per aquest motiu a la majoria ens va enganxar tant aquesta aventura, tant va ser així  que la companyia va continuar creant **seqüeles**, 4 en total i una cinquena **Return to Monkey Island**, que segons han enunciat, veurà la llum per fi aquest any 2022.


### Referències i Bibliografia

* Manovich, Lev. (2013). **El Software toma el mando**. Barcelona: Editorial UOC. 
* [Lucasfilm Originals: SCUMM** • Lucasfilm](https://www.lucasfilm.com/news/lucasfilm-originals-scumm/?msclkid=165434bbca8a11ecb40f79f9cadd507a)
* [ScummVM :: Home](https://www.scummvm.org/)
* https://es.wikipedia.org/wiki/Maniac_Mansion
* https://es.wikipedia.org/wiki/Zak_McKracken_and_the_Alien_Mindbenders
* https://es.wikipedia.org/wiki/Indiana_Jones_y_la_última_cruzada:_Aventura_gráfica
* https://es.wikipedia.org/wiki/Loom
* https://es.wikipedia.org/wiki/The_Secret_of_Monkey_Island


----

Licencia: Material Creative Commons desarrollado bajo licencia CC BY-SA 4.0. Imágenes CC BY [Tubik studio](https://blog.tubikstudio.com/how-to-create-original-flat-illustrations-designers-tips/) 

